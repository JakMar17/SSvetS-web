{
  "date": "07. 11. 2023",
  "body": "**Člani Študentskega sveta stanovalcev smo se v torek, 7. 11. 2023, prvič sestali v novi sestavi po opravljenih volitvah za predstavnike v posameznih študentskih domovih.**\n\n\nUvodoma smo se med seboj predstavili, začenši s predstavitvijo predsednika in namestnika predsednika ŠSS. S to, nekoliko šaljivo tradicijo, smo uspešno prebili led ter potrdili mandate izvoljenih predstavnikov domov in imenovanih namestnikov domov.\n\n\nTekom seje sta predsednik ŠSS in njegov namestnik, **Deni Cerovac in Jakob Marušič**, predstavila namen in naloge ŠSS, predstavnikov in namestnikov domov. S tem so predvsem novoizvoljeni in novoimenovani člani sveta bolje spoznali svoje dolžnosti. Na kratko so se predstavile tudi najbolj pereče problematike v ŠDL, s katerimi se bodo člani Študentskega sveta stanovalcev letos morali soočiti.\n\n\nŠtudentski svet stanovalcev se bo v mesecu novembru sestal tudi že na prvi redni seji, katere se tradicionalno udeležijo tudi predstavniki uprave Študentskega doma Ljubljana.\n\n> Š﻿tudentski svet stanovalcev bo za mandatno obdobje 2023/24 izvedel volitve še v dveh domovih. V domu podiplomcev bodo izvedene ponovoljene volitve, saj se do razpisnega roka ni prijavil noben kandidat.\n>\n> V﻿olitve predstavnika in namestnika predstavnika za dom ŠD3 pa bodo izvedene takoj, ko se bodo stanovalci v dom vrnili po zaključenih gradbenih delih.",
  "title": "Konstitutivna seja ŠSS v mandatnem obdobju 2023/24",
  "subtitle": "Konstitutivna seja, 7. november 2023",
  "author": "Jakob Marušič",
  "category": "Poročila ŠSS",
  "cover": "/img/sss_skupinska.jpg",
  "summary": "Člani Študentskega sveta stanovalcev smo se v torek, 7. 11. 2023, prvič sestali v novi sestavi po opravljenih volitvah za predstavnike v posameznih študentskih domovih."
}