{
  "date": "2024-02-28T18:08:05.846Z",
  "title": "Razpis Predmajski špil 2024",
  "subtitle": "Razpis s katerim lahko stopiš na veliki oder Majskih iger",
  "author": "Jakob Marušič",
  "category": "Življenje v (študentskem) domu",
  "cover": "/img/pustovanje_2024-066-1-.jpg",
  "summary": "Razpis za mlade glasbenike že tretje leto zapored omogoča nastop na velikem odru Majskih iger 2024!",
  "body": "Majske igre bodo tudi letos ponudile možnost mladim glasbenikom, da si zagotovijo nastop na koncertnih odrih Majskih iger 2024. Letos bomo to možnost ponudili, ne samo eni glasbeni skupini ali izvajalcu, pač pa trem. Izbor bo potekal v dveh fazah. Najprej bo preko glasovanja izbranih 5 finalistov, ki se bodo nato v živo potegovali za nastop na Majskih igrah 2024. Vseh 5 bo nastopilo na **Predmajskem špilu**, kjer bosta publika in strokovna komisija izbrali 3 zmagovalce.\n\n# 1. Razpis\n\n> **PRIJAVE POTEKAJO DO 10. 3. 2024 NA E-NASLOV predmajski.spil@gmail.com.**\n\nPrijava mora vsebovati:\n\n* Naziv glasbene skupine ali izvajalca,\n* Opis glasbene skupine ali izvajalca (za objavo na socialnih omrežjih),\n* Vsaj ena fotografija v HD ločljivosti,\n* Kontakt (telefonska številka in e-naslov) odgovorne osebe za komuniciranje,\n* Navedba števila avtorskih komadov in\n* Avdio/videoposnetek oz. povezavo do avdio/videoposnetka (npr. YT).\n\n  ‎\n\nPogoji za prijavo:\n\n* Vsaj en član glasbene skupine ali izvajalec mora imeti status študenta,\n* Glasbena skupina ali izvajalec mora imeti vsaj dva avtorska komada in\n* Glasbena skupina ali izvajalec mora imeti zagotovljen vsaj 30-minutni program v živo.\n\n**Upoštevane bodo samo popolne prijave prejete do vključno 10. 3. 2024.**\n\n**‎**\n\n# 2. Predizbor\n\nPredizbor bo potekal od **11. 3. do 17. 3. 2024**, in sicer:\n\n* preko zbiranja všečkov na Facebook profilu Majske igre (izbor dveh finalistov),\n* preko glasov članov Študentskega sveta stanovalcev (izbor enega finalista) in\n* preko glasov strokovne komisije (izbor dveh finalistov).\n\nIzbranih pet finalistov se bo pomerilo v živo na dogodku **Predmajski špil**.\n\n*V času izbora si organizacijska ekipa Majskih iger pridržuje pravico do uvrstitve glasbene skupine neposredno na oder Majskih iger 2024.*\n\n*‎*\n\n# 3. Predmajski špil\n\nPredmajski špil bo enodnevni dogodek, ki bo potekal v sredo, 3. aprila na prostem v Rožni dolini za domom III. Na glasbenem večeru se bo predstavilo pet glasbenih skupin ali izvajalcev. Razpored finalistov po urah bo določen z žrebom. Preko glasov obiskovalcev in strokovne komisije se bodo na oder Majskih iger uvrstile tri glasbene skupine ali izvajalca. Nagrada za prvo mesto zaenkrat ostaja skrivnost 🤔, prva tri mesta pa prejmejo tudi praktične nagrade in seveda **nastop na Majskih igrah 2024**!\n\n‎\n\n## Kdo gre na oder Majskih iger 2024!? 😁\n\n‎\n\n- - -\n\n*\\* V primeru nepredvidenih okoliščin si organizator pridržuje pravico, da izvede izbor glasbenih skupin ali izvajalcev samo preko spleta ali internega izbora.*"
}
